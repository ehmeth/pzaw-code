Kontrakt między Danielem Klein (dalej nazywany Nauczycielem)
a uczniami klasy ___ (dalej nazywaną Uczniami)

1. Na zajęciach obowiązuje praca własna, tj.
   a) Nauczyciel przygotowuje materiały i opisuje zadania do wykonania 
   b) Uczniowie zapoznają się z materiałami na zajęciach lub przed nimi, a zadania realizują w trakcie trwania zajęć
   c) Po zrealizowaniu zadań związanych z lekcją uczniowie mogą zająć się pracą projektową lub innymi obowiązkami
   d) Jeżeli treść zadania jasno nie mówi inaczej, zabronione jest korzystanie z narzędzi typu LLM (ChatGPT, CoPilot, itp.) do realizacji zadań
   e) Nauczyciel nie wystawia ocen za pracę, która nie jest pracą własną.
      Próba przedstawienia cudzej pracy albo wyników działania LLM jako pracy własnej w przypadku wykrycia skutkuje wystawieniem niepoprawialnej oceny niedostatecznej za aktywność.
2. Podstawową formą wystawiania ocen są projekty. 
   a) Minimalna liczba projektów reazlizowana przez ucznia to 3.
   b) Nauczyciel ustala termin realizacji oraz wymagany zakres funckjonalności projektu.
      Minimalny czas realizacji projektu to 4 tygodnie kalendarzowe.
      Nowy projekt może zostać zlecony dopiero po terminie realizacji poprzedniego projektu.
   c) Praca nad projektem odbywa się podczas zajęć lub w ramach pracy domowej.
   d) Oddanie projektu do oceny odbywa się poprzez dostarczenie Nauczycielowi linku do publicznego repozytorium kodu zawierającego kod i dokumentację projektu.
      W przypadku kiedy kod do oceny nie znajduje się na głównej gałęzi repozytorium, Uczniowie wskazują konretną gałąź, tag bądź commit do oceny.
   e) Przekroczenie terminu realizacji projektu skutkuje automatycznym obniżeniem oceny o jeden stopień.
   f) Niedostarczenie jakichkolwiek efektów pracy w ramach realizacji projektu przed terminem wystawiania ocen śródrocznych lub końcoworocznych skutkuje wystawieniem oceny niedostatecznej za ten projekt.
3. Ogólne zasady współpracy
   a) Jedzenie i picie podczas zajęć jest dozwolone o ile nie narusza zasad BHP pracowni komputerowej.
   b) Wychodzenie z zajęć do toalety jest dozwolone, nie wymaga pytania Nauczyciela o zgodę, wystarczy poinformować Nauczyciela.
   c) Na zajęciach Nauczyciel i Uczniowie dbają o ciche, wygodne warunki do pracy.

Zapisy pod rozwagę:
- Zajęcia przeznaczone wyłącznie na pracę projektową. W dniu zlecenia projektu? W dniu oddawania projektu?
- Dodatkowe formy zdobywania ocen?
